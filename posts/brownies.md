---
layout: layouts/post.njk
title: Brownies
date: 2021-05-06T13:59:34.804Z
update: 2021-05-06T13:59:34.822Z
tags:
  - baking
  - dessert
---

OPPSKRIFT: ENKEL OG SUPERGOD BROWNIES\
Denne browniesen blir sprø i kantene og seig og nesten litt klissete i midten, akkurat slik jeg synes den bør være. Jeg skal selvfølgelig teste ut flere brownies-oppskrifter etterhvert, men frem til nå er dette min favoritt. Den var fast nok til å kutte i fine firkantede stykker og klissete nok til å være like saftig og god som en brownies bør være. Enklere kake skal du også lete lenge etter, alt du trenger er en bolle, håndvisp, vekt, kjele, målebeger og et par kjeler. Ikke noen elektrisk maskin som skal gjøre jobben her. Ofte bør man røre lenge og vel for å få den perfekte eggedosis eller luftig og porøst smør, men her gjelds det å røre så lite som mulig for å få best mulig resultat. Lykke til!

Ingredienser

3 egg\
4 dl sukker\
3 dl hvetemel\
2 ts vaniljesukker\
4-5 ss kakao\
150 g smeltet smør

Start med å blande egge lett sammen med en visp.

Ha i sukkeret,\
Og bland til det er en jevn røre

Mål opp mel, vaniljesukker og kakao. Mengden kakao kan du regulere ettersom hvor sterk du vil ha sjokoladesmaken. Liker du en litt mildere smak kan du droppe en ss da denne varianten, som mange andre brownies, er litt mørk.

Ha alt sammen i røra

Sammen med det smeltede smøret og bland til det hele er godt rørt sammen men ikke lengre.\
De fleste har vel sett en brownies røre, men her er i alle fall et bilde av hvordan den skal se ut når den er ferdig.\
Ha røra i en ildfast form eller i en liten langpanne og stek i 20-30 min, elt ettersom hvor fast du vil ha den. Det beste er hvis den er så fast at den henger sammen samtidig som at den skal være så våt som mulig. Ha ovnen på 180 grader.

Her var min ferdig stekt. Litt sprø på kantene, men god og seig i midten.

Brownies er godt helt naturelt, men enda bedre med litt is til

Eller du kan pynte med et lite pikekyss, ferske bær, en kremdott eller hva du måtte ønske.

En enkel måte for å pynte litt, men ikke for mye er å sikte over litt melis.

Denne browniesen har blitt brukt til litt forskjellig i dag så dere kan vente dere flere oppskrifter fremover hvor du finner brownies som en av ingrediensene :)\
(Oppskriften kommer også ut på [www.marilagermat.blogspot.com](http://www.marilagermat.blogspot.com) senere i kveld)\
<http://mushom.blogg.no/1307641231_oppskrift_enkel_og_su.html>
